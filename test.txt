Стъпки при разработване на нов продукт
( The science of dosage form design
M. E. Aulton )
1.	Уточняване на състоянието или заболяването, за чието повлияване ще бъде предназначен разработвания козметичен продукт

2.	Определяне на мястото на действие на активните вещества ( повърхността на кожата , Stratum corneum, дермата или системното кръвообращение ).
Определяне на частта от тялото, където ще бъде прилаган козметичния продукт.

3.	Оценка на евентуалното  състояние на кожата на пациентите, които ще използват козметичния продукт : пр.  удебелена при ихтиоза;  възпалена, при остра екзема ; със запушени мастни жлези при акне и т.н.

4.	Избор на най-подходящата форма на активното или активните вещества по отношение на тяхната стабилност, желана скорост и степен на освобождаване от мазилковата основа, сензибилизиращ ефект и т.н.


5.	Оценка на оптималната кинетика на достигане на активното вещество до таргетното място, да се определи количеството на активното вещество в продукта и дозата при еднократно нанасяне, честотата на нанасянията.

6.	Избор на дозова форма, в която да бъде включено активното вещество, въз основа на заключенията от т. 1 до т. 6. – крем, гел, лосион и т.н.

7.	Установяване на скоростоопределящия етап – дали разтварянето на веществото в носителя, проникването на активното вещество в stratum corneum или преминаването му през слоевете на кожата.

8.	Избор на съставки на носителя, които са стабилни  и  съвместими  с активното вещество. Тази стъпка трябва да се извършва с особено внимание, тъй като голяма част от веществата на базата може да имат собствен ефект, т.е не са инертни.

9.	Ако активното вещество има ниска скорост на проникване в кожата, да се обмисли внимателно възможността за включване в състава на вещества, които повишават пенетрацията.

10.	След избор на точен състав , провеждане на експерименти, уточняване на крайния качествен и количествен състав на козметичния продукт и параметрите на  технологичния процес, да се изследват заложените в спецификацията показатели на продукта, както и стабилността му.
